# Evaluatiecriteria van de opdracht "Website"
***Versie van 21/10/2024***

De algemene requirements worden beschreven in [assignment-module-1.md](https://github.com/UCLL-Frontend/oefeningen-frontend-deel1/edit/main/assignment-module-1.md). 
In wat volgt geven we een beknopte opsomming van de evaluatiecriteria, dat zijn dingen waar we in het bijzonder op letten als we je website verbeteren. 

## Algemeen
Deze criteria zijn bindend. 
- Je website telt 4 pagina's plus een sitespecificatie. 
- Inhoud (tekst én afbeeldingen) en layout van de website vormen een consistent en zinvol geheel



## HTML
- Alle pagina's hebben valide HTML. Valideer online via [validator.w3.org](https://validator.w3.org/) of [html5.validator.nu](https://html5.validator.nu/).
- Je code toont aan dat je alle aangeleerde concepten beheerst
- De semantiek van HTML is correct: 
    - je gebruikt elementen die structuur geven op de juiste manier (header, article, section, ..)
    - je gebruikt headings, paragrafen, lijsten, ... op de juiste manier
- Je kent de syntax van de verschillende formulierelementen. Dat is het geval als je een formulier hebt
    - met een checkbox of radio button 
    - met minstens 3 verschillende input types (verschillend van checkbox/radio button en submit)
- Je formulier voorziet HTML5 client-side validatie

## CSS
- De CSS is gevalideerd. Enkel fouten veroorzaakt door nesting zijn toegelaten. Gebruik de online validator van W3C [jigsaw.w3.org](https://jigsaw.w3.org/css-validator/).
- Je code toont aan dat je alle aangeleerde concepten beheerst
- Je kan CSS selectoren juist en efficiënt gebruiken
    - je kent de verschillende types van selectoren
    - je codeert efficiënt door de juiste keuze van selector
- Je kan de flow van blokken veranderen met behulp van display:flex. Het gebruik moet zinvol zijn. 
    - Je kan dit aantonen door op minstens drie plaatsen flex te gebruiken. 
- Je kan de flow van blokken veranderen met behulp van display:grid. Het gebruik moet zinvol zijn. 
    - Je kan dit aantonen door op minstens één plaats grid te gebruiken. 
- Je kent de andere concepten van het box-model (bijv margin, padding, border) en je kan ze op een zinvolle en op de juiste manier toepassen.
- Je website is responsief en flexibel. 
    - Als de schermbreedte en -hoogte verandert, blijft het gebruiksgemak en leesbaarheid van de website behouden. 
- Je kan media queries zinvol gebruiken
    - Je kan dit aantonen door minstens één breakpoint te voorzien waar de layout van verschillende pagina's grondig verandert. Voorbeelden: layout met één kolom verandert naar layout met twee kolommen; foto onder tekst verandert naar foto naast tekst. 
    - Het is niet voldoende dat alleen de navigatie verandert. 
- Je kan een formulier designen zodat het bruikbaar is bij verschillende schermbreedtes. De layout is aangepast aan de andere pagina's van je website. 
- Je kan CSS variables gebruiken, minstens om de kleuren globaal te definiëren. 
- Je kan CSS nesting gebruiken: waar het kan, waar het nuttig is en waar het de leesbaarheid van de code vergroot.

## En verder
- Je besteedt aandacht aan de layout: passend kleurgebruik, goed gekozen lettertypes en -groottes, correcte horizontale en verticale uitlijning, voldoende contrast (CRAP principes).
- De afbeeldingen zijn op de juiste manier gecomprimeerd. De laadsnelheid is beperkt.
